=== Una breu història de Git

Com passa amb moltes grans coses de la vida, Git va començar amb una mica de destrucció creativa i una controvèrsia encèsa.

El nucli de Linux és un projecte de programari de codi obert de bastant envergadura.(((Linux)))
Durant els primers anys del manteniment del nucli de Linux (1991–2002), els canvis en el programari es compartien com a pedaços i arxius comprimits.
L’any 2002, el projecte del nucli de Linux va començar a utilitzar un DVCS propietari anomenat BitKeeper.(((BitKeeper)))

L’any 2005, la relació entre la comunitat que desenvolupava el nucli de Linux i l’empresa comercial que desenvolupava BitKeeper es va trencar, i es va revocar l’estatus gratuït de l’eina.
Això va empènyer la comunitat de desenvolupament de Linux (i en particular Linus Torvalds, el creador de Linux) a desenvolupar la seva pròpia eina basada en algunes de les lliçons que havien après utilitzant BitKeeper.(((Linus Torvalds)))
Alguns dels objectius del nou sistema eren els següents:

* Velocitat
* Disseny senzill
* Suport sòlid per al desenvolupament no lineal (milers de branques en paral·lel)
* Completament distribuït
* Capacitat de gestionar projectes grans com el nucli de Linux de manera eficient (velocitat i grandària de dades)

Des del seu naixement l’any 2005, Git ha evolucionat i madurat per ser fàcil d’utilitzar i alhora mantenir aquestes qualitats inicials.
És sorprenentment ràpid, molt eficient amb projectes grans i té un sistema de branques increïble per al desenvolupament no lineal (vegeu <<ch03-git-branching#ch03-git-branching>>).