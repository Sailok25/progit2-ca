[preface]
== Prefaci de Ben Straub

La primera edició d’aquest llibre és el que em va enganxar a Git.  
Va ser la meva introducció a una manera de fer programari que em va semblar més natural que qualsevol altra que hagués vist abans.  
Feia anys que era desenvolupador, però aquest gir va ser el que em va conduir per un camí molt més interessant que el que seguia fins aleshores.

Ara, anys després, soc col·laborador d’una de les implementacions principals de Git, he treballat a la companyia d’allotjament de Git més gran, i he viatjat pel món ensenyant Git a la gent.  
Quan en Scott em va preguntar si m’interessaria treballar en la segona edició, no vaig haver ni de pensar-m’ho.

Ha estat un gran plaer i un privilegi treballar en aquest llibre.  
Espero que t’ajudi tant com em va ajudar a mi.
